# IN2000-Software-Engineering-Android-Project
Ole-Johan og Marie våkner opp til en nydelig dag, og solen skinner. De kommer på “Oj,
kanskje vi skulle dratt ned til sjøen for å bade?”. Så slår det dem, “Hvor varmt er det i vannet
nå? Det er jo litt kjipt å dra hele veien til Ingierstrand og så finner de ut at det er altfor kaldt i
vannet?”
Dette scenarioet er det vi har tatt for oss. Vi ønsker å lage en app som til enhver tid
kan levere badetemperaturer ved innsjøer og ved sjøen. Med over 400 punkter har vi et bredt
spekter av badesteder langs norges kyst. Dette gjør det mulig å lage en app på nasjonal skala.
Vi har fra start ønsket at prosjektet skal gjennomføres med metoder som er på
bransjestandard. Gjennom prosjektoppgaven har vi gjort nyttige og relevante erfaringer som
vi kan ta med oss i arbeidslivet. Ved enhvers personlige eierskap til prosjektet har vi lært å ta
ansvar, bidra, snakke om det en ikke forstår og kommunisere med andre. Ved denne
innstilling har vi lært å jobbe som et team, fått et godt mellommenneskelig forhold preget av
respekt for hverandre og hverandres kunnskap. Ingen er dårlige, alle har kvaliteter. Fra start
har gruppen jobbet hardt, men vi fikk naturligvis utfordringer etterhvert med at vi havna midt
i “gryta”. Mye var gjort, men mye gjenstod. Det viste seg at vi kanskje hadde vært litt
kortsiktige i fremgangsmåten, noe som vi etterhvert tok tak i.
Løsningen er en android-applikasjon som leverer vanntemperaturer på steder hvor en kan
bade i Norge. Kledd i et sommerlig, lyst grafisk design gir den mulighet til å søke på
badesteder, lagre sitt favoritt badested, legge inn standard startslokasjon og scrolle gjennom
mange badeplasser etter valgfri filtrering. Det er også en side med kart, hvor du kan få en
visuell visning av hvor badestedene er og se avstanden fra din lokasjon til badestedet. Her
kan du også få opp rask informasjon av ditt angitte badested. På tredje side kan du gjøre
personlige endringer på hvordan du vil at appen skal fungere.
